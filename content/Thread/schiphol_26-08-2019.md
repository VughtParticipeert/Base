---
title: Schiphol
posts:
  - body: >-
      Een aantal leden van de werkgroep Schiphol bezocht op 5 februari jl. een
      Themabijeenkomst "Niet wonen, niet bouwen, niet vliegen?” in het Rosarium
      in Amsterdam. Het was een interessante bijeenkomst op initiatief van de
      Provincie met sprekers Jos Nijhuis, Hans Alders en Guillaume Burghouwt en
      de presentatie was in handen van Astrid Joosten. Rode draad was de positie
      van luchthaven Schiphol: 1. Kan de luchthaven groeien en zo ja op welke
      manier: de huidige afspraak is groei tot en met 2020 met 500.000
      vliegbewegingen per jaar. 2. Kunnen gemeentes rondom de luchthaven
      ongebreideld woningen blijven bouwen en hoe gaan we hierbij om met milieu
      vraagstukken. Bewoners én gemeentes willen in of om hun woonplaats
      woningen gebouwd hebben i.v.m. het tegengaan van vergrijzing en het
      verbeteren van de woonpositie. Luchthaven en bewoners zijn hier fel op
      tegen omdat hiermee nog meer ernstig gehinderden worden gecreëerd en de
      luchthaven wordt beperkt in groei tot en met 2020.
    date: 2019-08-26T18:18:18.359Z
    title: 'Niet wonen, niet bouwen, niet vliegen?'
    typePost: Publicatie
    unanswered: true
  - body: >-
      Staatssecretaris Mansveld van Infrastructuur en Milieu geeft opdracht aan
      het RIVM om onderzoek te doen naar ultrafijn stof door luchtverkeer. In
      een brief aan de Tweede Kamer schrijft de staatssecretaris dat ze snel
      helderheid wil bieden of ultrafijn stof mogelijk een risico vormt voor de
      gezondheid voor omwonenden van Schiphol. Badhoevedorp is de woonkern die
      het dichtst bij Schiphol ligt. De werkgroep Schiphol van de Dorpsraad is
      blij met dit bericht: 'We juichen het toe! Eindelijk wordt zichtbaar wat
      we eigenlijk al jaren weten.' De werkgroep heeft in toenemende mate
      aandacht voor technieken die de reductie van grondgeluid en de neerslag
      van ultrafijn stof kunnen verminderen.




      ![Rijdende trein](/./uploads/photo1.jpg "Trein")
    date: 2019-08-26T19:19:53.344Z
    title: Onderzoek naar ultrafijn stof Schiphol
    typePost: Vraag
    unanswered: true
---

